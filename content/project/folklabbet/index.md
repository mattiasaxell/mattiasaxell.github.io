---
title: Folklabbet.se
date: 2014-06-29
external_link: https://folklabbet.se/
tags:
  - ParticipatoryDesign
  - Design
  - Workshop
---

Folklabbet är ett initiativ som samlar människor kring att lösa samhällsutmaningar genom designmetoder som sätter människan i centrum.

<!--more-->

## Koncept

I labben arbetar vi tillsammans kring en definierad utmaning med användardrivna design- och innovationsmetoder. Processen är öppen och inkluderande och arbetar efter devisen “gräv där du står”, med befintliga resurser – ’’innovation-inside-the-box’’. Dessa metoder fokuserar på att byta perspektiv, invanda tankegångar och komma till nya insikter. Och att på ett strukturerat sätt hitta bättre, mer innovativa lösningar på kortare tid.

Vi följer en beprövad innovationsprocess som är anpassad för samhällsutmaningar där användaren står i centrum. Vår process går ut på att undersöka, identifiera, innovera, utveckla och testa idéer till definierade lösningsförslag.

Med hjälp av metoder och kreativitetshöjande övningar från design thinking, tjänstedesign och systematisk innovation går vi igenom tre steg – Empati – Idégenerering – Prototypande, på två timmar.

Innovationslabben faciliteras av nyskapande och inspirerande innovationscoacher för att på bästa sätt frigöra alla deltagares inneboende innovationskraft och kreativitet.

Förutom labben pågår under dagen Open Space-samtal och andra aktiviteter där det ges tillfälle att fördjupa sig i den aktuella utmaningen och hur den kan lösas med användardrivna designmetoder.