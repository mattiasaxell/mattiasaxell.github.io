# References

Referenser

Åtminstone dessa 7 personer har skrivit rekommendationer till mig tidigare och fler finns att tillgå. Kontaktinformation går att få på begäran.


”Mattias Axell har under 2016 anlitats av Digisam som processledare för det kreativa eventet och hackathonet Hack4Heritage som arrangerades i samarbete med Stockholms Stadsarkiv den 14-16 oktober 2016. 

Under första halvåret 2016 anlitade Digisam Mattias som konsult för en första planering och utveckla idéerna om Hack4Heritage som ett kreativt event och hack med fokus på öppna kulturarvsdata och andra öppna kulturarvsresurser. 

Mattias anlitades därefter som en av två processledare som i nära samarbete med projektledaren vidareutvecklade processen och programmet för hela eventet, inklusive en föregående workshop som samlade organisationer som bidrog med data eller annat innehåll till eventet. Mattias idérikedom och vilja att alltid sikta högt har varit både till nytta och inspirerande, och med sitt trevliga och positiva sätt liksom goda samarbetsvilja gick han väl in i arbetslaget. 

Under eventet var Mattias alltid på plats och ledde engagerat processen framåt, både från scenen och ”från golvet” där alla lag var samlade. Mattias kompetens att facilitera processer och motivera grupper att arbeta mot gemensamma mål var en starkt bidragande faktor till att Hack4Heritage blev ett mycket lyckat arrangemang.  

Vi kan varmt rekommendera Mattias för liknande arbetsuppgifter och önskar honom lycka till i framtiden.”

- Rolf Källman
Verksamhetsledare Digisam (vid Riksarkivet 2011-2016)
som Mattias uppdragsgivare vid Hack4Heritage, 2016

“Jag kan varmt rekommendera Mattias Axell. Mattias har under History Hack varit delaktig i att ge feedback och med co-facilitering av History Hack. Med sitt lugna sätt är Mattias duktig på att samarbeta, han är en målmedveten nätverkare och har förmåga att skapa struktur, sätta gränser och ta naturlig plats i gruppen. Mattias är självständig, drivande och den typen av kille du gärna vill ha med i ditt team. Mattias brinner för sina hjärtefrågor men är samtidigt lyssnande, respektfull och flexibel. Mattias har flera förmågor och är därför bra på att känna av läget för att komplettera med den typ av initiativ och kompetens som behövs för tillfället. Mattias har goda ledaregenskaper och är en person som är delaktig i samhällsbygget och inspirerar och motiverar människor omkring sig.”

- Ellen Pettersson,
Grundare av Historiskt Hackathon
som Mattias uppdragsgivare vid Historiskt Hackathon, 2016









“Under eventet History Hack som arrangerades av Trelleborgs Museum  18-19 aug. 2016 på STPLN i Malmö bistod Mattias Axell eventets processledare Ellen Pettersson. Mattias stöttade på ett lugnt och tryggt sätt upp där det behövdes i de planerade programpunkterna och tog på ett naturligt och lyhört sätt tag i situationer som uppkom under eventets gång. Mattias är kunnig och stabil och en hjälpsam och trevlig person som vi på Trelleborgs Museum mycket gärna rekommenderar.”
- Maria Jiborn,
Museipedagog vid Trelleborgs Museum,
som Mattias klient vid Historiskt Hackathon, 2016


“Till den det berör,

Vi har under november månad 2014 anlitat Mattias Axell, som inom ramen för sin utbildning hos Kaospiloterna har bistått oss med att utveckla vår organisation.

Det specifika uppdraget var att bistå oss i processen kring att ta fram mätbara mål för verksamheten, vilket inte är helt lätt för en ideell tankesmedja.

I detta arbete har Mattias varit till stor hjälp, och mycket kraftigt bidragit till att vi på ett par veckor kommit längre än vi tidigare gjort på sex år. Hans sätt att samla in och bearbeta synpunkter och erfarenheter från gruppen, hans förmåga att fånga in essensen av vad som sker på en arbetsplats, och hans sätt att leda våra diskussioner, har imponerat. Utöver det egentliga uppdraget har Mattias också bidragit till att flera andra organisationsfrågor nu kan hanteras på ett bättre sätt än tidigare, t.ex. Relationer mellan olika professioner, och hur vi strukturerar våra möten.

Fores var redan tidigare en på det stora hela välfungerande arbetsplats, och med de senaste veckornas insats från Mattias har vi fått mycket värdefulla verktyg för att kunna förbättra oss ytterligare. Vi rekommenderar varmt, helhjärtat och förbehållslöst Mattias till liknande uppgifter och står till ert förfogande för ytterligare upplysningar.”

- Mattias Goldmann,
VD vid Fores 
Anna Halla, 
Ekonomichef och Utvecklingsstrateg vid Fores
som Mattias klient vid Fores, 2014

”First of all, what I noticed about you was your professionalism. On time, focused, helpful, calm, knowledgeable, prepared. And I think you hold a very interesting perspective on business and various aspects of it. Don't lose it. Also, for me personally it was very easy to work with you, because I could connect on the human level.”

- Julius Paplauskas
Co-Creating Communities Lithuania
som klient vid Co-Creating Communities Lithuania, 2014
 
”Mattias har utfört sitt arbete med stort engagemang och dessutom som person och medarbetare aktivt bidragit till ett utvecklande och bra teamarbete inom enheten.”

- Vandana Sharma,
Produktionsledare & Creative Coach Internkommunikation 
vid Region Stockholm Nord, Posten Meddelande AB, 2013



”Mr. Mattias Axell, born on October 18, 1992 in Gävle, Sweden, worked as a student trainee in the Suite Core On Premise Suite (OPS) Projects department of our company from June 21, 2010 through July 16, 2020.

His main tasks were:

    • Evaluation of SAP Streamwork as Collaboration tool for agile teams for internal and external collaboration within projects (internal for project work and external for customer validation and interaction during the project tasks)
    • Introduction of SAP Streamwork to the Quality Management Product Team and presentation of benefits and possible value for the team and project
    • Transformation of Quality Management presentations into latest SAP layout for usage at events and customer meetings
    • Support of product owner in terms of transforming specification requirements (from specification versions before LEAN introduction) into so-called backlog items and preparation of later project tasks
    • Contact to SAP Streamwork development team to address feedback from product evaluation – from a non-SAP (Facebook) user perspective and also representing the team with their specific requirements 
    • Contact to a sustainability champion to get further insights

We would like to thank Mr. Axell for his very effective cooperation and wish him success in his studies and in the future.
Walldorf, July 16, 2010
SAP AG”

- Beate Lindqvist and Monica Valenzuela
Suite Core On Premise Suite (OPS) Projects 
som Mattias chefer under praktik vid SAP Tyskland, 2010

“Mattias har under sin tid på FOI arbetat med registrering av bilder i myndighetens bilddatabas och även utfört bildredigering och konvertering av filer mellan olika bildformat. Vidare har Mattias uppdaterat och redigerat sidor på FOI:s intranät. Under arbetet har Mattias visat prov på goda kunskaper i programvaror som t.ex. EpiServer och ImageVault. 

Mattias Axell är synnerligen lätt att samarbeta med och har visat prov på såväl personlig mognad som initiativkraft och humor.“
- Anna-Lena Österborg, Avdelningschef, Avdelningen för Forskningsstöd (2010)
- Jessica Norlin, Tjf Avdelningschef, Avdelningen för Forskningsstöd (2009)
- Mikael Sylvén, Enhetschef, Internservice (2009 & 2010)
vid FOI (Totalförsvarets Forskningsinstitut), 2009 & 2010